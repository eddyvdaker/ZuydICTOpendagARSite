---
instruction: false
---

In het Living Lab worden een aantal praktijkgerichte projecten en demonstraties getoond. Deze demonstraties zijn gemaakt in samenwerking met studenten, stagiairs/stagiaires en medewerkers/docenten van de faculteit ICT.

**De projecten en demonstraties die hier worden getoond zijn:**
* Hololens Augmented Reality Tour (HART)
* QR Visitor Information System (QR VIS)
* Opkomstteller

## Hololens Augmented Reality Tour (HART)
Dit is een demonstrator gemaakt specifiek voor de open dag, maar met mogelijke toepassingen in de praktijk. Met de HART kan met behulp van bijvoorbeeld een Hololens een rondleiding worden gegeven waarbij gebruik wordt gemaakt van Augmented Reality. Een voorbeeld van een soortgelijke praktijkgerichte toepassing is bijvoorbeeld het tonen van productinformatie in een magazijn.

## QR Visitor Information System (QR VIS)
Dit systeem maakt het mogelijk voor gebruikers om door het scannen van een QR-code met hun telefoon bepaalde informatie te zien. Bij deze Open Dag betreft het informatie over de Open Dag en Zuyd Hogeschool. Het systeem is gebaseerd op het Student Teacher Availability System (STAS) systeem. Het STAS is gemaakt als onderdeel van een stageproject. Met het STAS kan de aanwezigheid, beschikbaarheid en locatie van gebruikers worden geregistreerd door het scannen van een QR-code.

## Opkomstteller
De Opkomstteller betreft een systeem waarmee de opkomst voor lessen/colleges gemeten kan worden. Dit systeem wordt momenteel nog ontwikkeld als onderdeel van een onderzoek naar de beleving van studenten met betrekking tot hun studie.
